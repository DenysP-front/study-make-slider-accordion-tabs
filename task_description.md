# Завдання:
   Реалізувати функціонал сторінки відповідно до демонстрації
   Посилання на демонстрацію: https://youtu.be/kHR2N-icmIo

## Вимоги
   1. Назви змінних повинні відповідати контенту, який ми їм присвоюємо, не використовувати назви типу a, b тощо. Виняток - назви ітераторів в циклах (for let i = 0 тощо).
   2. Назви функцій - мають коротко описувати дію (або не дуже коротко). Назва має бути змістовною і зрозумілою
   3. За можливості уникаємо дублювання дій. Якщо помічаємо, що виконуємо однотипний набір дій - значить, можна трохи прокачати код, написавши функцію, яка виконуватиме однотипні дії за нас.
   4. Дії до обробників подій виносимо окремо, щоб в обробнику подій було мінімум коду - виклики функції, наприклад. Як ми це робили в попередніх ДЗ.
   5. Нічого не додаємо, не змінюємо і не видаляємо з файлів index.html та файлів стилів style.css, tabs.css, accordion.css, slider.css, які лежать у папці styles
   6. Користуємося знаннями, набутими в попередніх уроках. Для виконання проєкту, не потребуються методи та властивості, про які не було інформації в відеоуроках. Але не забороняється їх використовувати, якщо ознайомилися самостійно і розумієте, як це працює.  
   7. Для множинного додавання обробників подій для кліків використовуємо делегування, замість додавання обробників через цикли. 
   8. Кожне завдання повинно бути виконано у відповідному js-файлі (файли лежать у папці js). 
   Перша задача - у файлі tabs.js; друга задача - у файлі accordion.js; третя задача - у файлі slider.js; Функції, які є спільними для задач, пишемо у файлі main.js    

## Поради
   1. Виносьте основні елемент розмітки (з index.html), що будуть задіяні в процесі створення проєкта, вгорі js-файлів в змінні (const або let). Задайте для них зрозумілі назви. 
   2. Після ознайомлення з деталями проєкту в цьому файлі, пробуємо розбити функціонал проєкта на дрібніші підзадачі (для себе). Визначаємо, які функції нам знадобляться для функціонування тих чи інших елементів, які параметри ці функції прийматимуть, що відбуватиметься на сторінці після їхнього використання, в який саме момент і в якій послідовності функції будуть працювати. 
   Важливо хоча б мінімально продумати структуру проєкта, намітити шлях виконання, логіку.

## З чого почати
   ### Ознайомитися з файлами проєкта:
   - основний файл розмітки index.html (подивитися на елементи, що є в розмітці, які класи використовують)
   - файли стилів у папці styles (подивитися на класи/стилі, які можуть знадобитися для роботи в файлах js)


## Задача №1 - "Функціональні таби"
  ### Реалізувати роботу табів відповідно до демонстрації
  * При перемиканні табів має показуватися відповідний контент. Для першого таба - контент для першого таба, для другого - контент другого і т.д. (У розмітці початково три таби та три блоки з контентом)

  * Також до останнього таба мають додаватися 2 кнопки:
    <button type="button" title="Додати таб">+</button>
    <button type="button" title="Видалити таб">-</button>

  * Ці кнопки додаються до останнього таба в трьох випадках: 
  1. При завантаженні сторінки
  2. При додаванні нового таба (при цьому кнопки видаляються з того таба, де вони були)
  3. При видаленні таба (до таба, який стоїть перед тим, який видаляється)

  * Дії при клікові на "+":
  - додаємо новий таб, а також контент до нього у відповідні батьківські елементи в розмітці
  - при додаванні запитуємо у користувача "Назву таба", "Заголовок для контента", "Текст...."
  Структура елементів має бути ідентична елементам, присутнім на сторінці. Тобто використовуємо готову розмітку у якості шаблонів для створення нових табів/контенту
  - таб має ставати активним, тобто підсвічується жовтим кольором, а також бачимо контент до цього таба
  - до таба додаються кнопки "+", "-" (писав про це трохи вище)
  - у блоці з повідомленнями з'являється текст відповідно до демонстрації; "У завданні _____", "додано елемент ______". Назва завдання та елемента беруться зі сторінки.

  * Дії при клікові на "-":
  - видаляємо таб та контент до цього таба зі сторінки
  - таб, який стоїть перед цим, стає активним, бачимо контент до цього таба; також до нього додаються кнопки "+", "-"
  - у блоці з повідомленнями з'являється текст відповідно до демонстрації; "У завданні _____", "видалено елемент ______". Назва завдання та елемента беруться зі сторінки.

## Задача №2 - "Функціональний акордеон"
  ### Реалізувати роботу акордеона відповідно до демонстрації
  * Механіка роботи акордіонів:
  - При клікові на закритий акордеон він має відкриватися, при цьому інший відкритий в будь-якому місці акордеон має закритися
  - При клікові на відкритий акордеон він має закритися

  * Дії при клікові на "+":
  - додаємо новий акордеон з відповідною структурою
  - при додаванні запитуємо у користувача "Назву елемента", "Заголовок для контента", "Текст...."
  Структура елементів має бути ідентична елементам, присутнім на сторінці. Тобто використовуємо готову розмітку у якості шаблонів для додавання нових елементів
  - у блоці з повідомленнями з'являється текст відповідно до демонстрації; "У завданні _____", "додано елемент ______". Назва завдання та елемента беруться зі сторінки.

  * Дії при клікові на "-":
  - видаляємо елемент акордеона зі сторінки
  - у блоці з повідомленнями з'являється текст відповідно до демонстрації; "У завданні _____", "видалено елемент ______". Назва завдання та елемента беруться зі сторінки.

## Задача №3 - "Слайдер"
  ### Реалізувати роботу слайдера відповідно до демонстрації
  * Лічильник слайдів
    - Замість "-" має відображатися кількість слайдів, наявних на сторінці
    - Поточний слайд початково дорівнює 1 і буде змінюватися при роботі з кнопками та дотсами
  
  * Дотси мають додаватися на сторінку відповідно до кількості слайдів. 
    - Перший має бути активним.
    - Розмітка елемента дотса <span class="slider__dot" data-num=""></span>
    - При клікові на дотси -  позиція "1" в лічильнику змінюється відповідно до слайду. Сам слайд  стає активним. Тобто якщо клікнули на третій дотс, то він стає активним, позиція змінюється на 3, відповідно і третій слайд стає активним і т.д.
    - при клікові на перший - кнопка "Назад" стає неактивною, додається атрибут disabled
    - при клікові на останній - кнопка "Вперед" стає неактивною, додається атрибут disabled
    - при клікові на інші - кнопки активні
    - також позиція дотсів змінюється після кліків на кнопки "вперед", "назад"

  * Кнопка "Вперед"
    - рухає слайди вперед, відповідно поточний слайд стає неактивним, наступний активним
    - змінює позицію в лічильнику на +1 слайд при кожному натисканні
    - активний дотс рухається вперед

  * Кнопка "Назад"
    - рухає слайди назадб відповідно поточний слайд стає неактивним, попередній активним
    - змінює позицію в лічильнику на -1 слайд при кожному натисканні
    - активний дотс рухається назад

  * Механізм руху слайдів
    - Варіантів зміни позицій слайдів може бути безліч, будь-який спосіб, що працюватиме, підійде.
    - При рухові не обов'язково центрувати слайди. Головне, щоб було видно що він активний

  * У якості підказки щодо руху слайдів:
    - вони рухаються на ширину слайда вперед або назад, якщо це переміщення на кілька слайдів, то, відповідно, рухатимуться на ширину кількох слайдів
    - можна ж рухати не самі слайди, а контейнер, в якому вони лежать. Для руху можна використати властивість об'єкта .style, та відповідну властивість css 
    - Ширину слайду можна знайти через властисості currentWidth, width (в залежності від елемента, у якого ми її шукаємо). Або ж прийняти ширину за 500px 











